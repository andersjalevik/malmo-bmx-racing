---
templateKey: 'standard-page'
path: /faq
title: Vanliga frågor
description: Malmö BMX Racing - Vanliga frågor
topImage: image4
---

## Banan

### Hur hittar man till er?
Vi finns på Elisedalsvägen i Malmö vid motorstadion/speedwayen.
[Karta här](https://goo.gl/maps/9bC7kYxebTJ2)

### Är banan öppen för allmänheten? 
Banan ägs och underhålls av föreningen och dess medlemmar så det är endast när föreningen har träning som anläggningen är öppen.


## Träning

### Har ni prova-på verksamhet?
Pga av pandemin har vi det här året inte haft någon prova-på. Förhoppningsvis kan vi i framtiden erbjuda prova-på igen.

### Hur börjar man träna hos er?
Läs mer om detta på [tränings-sidan](/traning)


## <a id="utrustning">Utrustning och cykel</a>
![trafik](/img/trafik.jpg#right)

### Vilken cykelstorlek skall det vara?
Klart lättast är att testa lånecyklarna på klubben och se vad som passar. Uppsala BMX har annars en [bra sida](https://cykel.smkuppsala.com/traning/kopacykel/) på ungefärliga storlekar.


### Hur vet jag om jag köper rätt sorts BMX?
Det är en race-bmx som gäller på banan, inte freestyle, street, dirt eller flatland. Lättaste sättet att identifiera dem är att kolla framdrevet (stort på en race-bmx och mindre på de andra) samt att de saknar peggar och har en lägre profil. Mer info om detta finns även på tidigare nämd länk.

### Vart kan man köpa cyklar?
Första tipset är facebook-kanalen [BMX Race köp och sälj](https://www.facebook.com/groups/431805447013985). Den är väldigt aktiv och det finns ofta möjlighet att lösa transport vid gemensamma tävlingar etc. Var inte rädd för att posta önskas-meddelanden där.
Det går även att hitta begagnade race-bmx:er på blocket, kolla en extra gång att det är just race-bmx:er där.
Vill du köpa nytt i butik är nog närmaste butik [blue and yellow](https://blueandyellow.se/) i Ängelholm. På nätet finns det en hel del utländska affärer som generellt har lägre pris än de svenska men längre leveranstid samt att det inte går att prova i butik såklart.  

Några av de nätbaserade butikerna:  
* [Source bmx](https://eu.sourcebmx.com/collections/bmx-race-bikes)  
* [Crucial bmx](https://crucialbmxshop.com/racing-bmx)  
* [Alltricks](https://www.alltricks.com/C-41253-bikes)  
* [Skatepro](https://www.skatepro.se/c58.htm)  

### Jag behöver en hjälm också, vilken storlek?
Samma sak här, prova på klubben och mät omkrets på huvudet. Även hjälmar annonseras på bmx race köp och sälj kanalen och på blocket. Beställer du online kan det vara en idé att beställa två storlekar och skicka tillbaka den som inte passar. 
Viktigt att veta är att det är fullface-hjälm man behöver på banan, dvs hjälm som även skyddar ansiktet framifrån. Fullface-hjälmar finns i både motocross och cykel-utförande där cykelhjälmen är lättare och luftigare och det vi rekommenderar. Ovan cykel-länkar har även de hjälmar men här är några länkar till sajter som  inte har bmx men däremot fullface-hjälmar (som även är vanligt förekommande i andra sporter)  
* [TCM Cykel](https://www.tcmcykel.se/cykelhjalm/fullfacehjalmar)  
* [Cykelgear](https://www.cykelgear.se/tillbehor/cykelhjalmar/fullface-hjalmar)  
* [Bikester](https://www.bikester.se/klader/cykelhjalmar/downhillhjalmar/)  

## Tävling
### Hur skaffar jag ett startnummer och licens?
Läs mer på sidan om [tävling](/tavling) för info om startnummer och licens.