---
templateKey: standard-page
path: /traning
title: Träning
description: Malmö BMX Racing - Träning
topImage: image3
---

## Börja träna
### Hur går anmälning till?
Börja med att läsa på nedan om våra grupper och skicka sedan ett mail till malmobmxracing@gmail.com med:
- Namn
- Ålder
- Grupp ni önskar träna
- Om ni har egen utrustning
- Om ni tränat förra säsongen. 
 
Det är högt tryck på alla våra grupper och vi är en förening som drivs helt på ideell basis. Därför ställs man i kö för att kunna börja och blir kontaktad så snart man kan erbjudas en plats.
Är ni några föräldrar som är sugna på att hålla i en grupp själva? Isåfall hjälper vi gärna er att komma igång med en ny grupp och avlastar på så sätt nuvarande grupper! Inga förkunskaper krävs och de som nu är tränare i grupperna är också föräldrar till cyklande barn. Hör av er till malmobmxracing@gmail.com så hjälper vi er att komma igång!

### Har ni prova på?
Vi har i skrivande stund inga inplanerade prova-på tillfällen men håll ett öga på vår facebooksida för framtida prova-på tillfällen.

### När börjar träningen?
Vårterminen brukar starta i början på Mars och sluta när sommarloven börjar i  mitten / slutet av Juni. Höstterminen brukar starta när skolorna börja i mitten av Augusti och sluta framåt slutet av November.  
Vår sport är dock väderberoende så håll koll på vår medlemssida på facebook för exakt datum.

## Våra grupper
![vattenspridare](/img/vattenspridare.jpg#right)

### Grupp Röd Nystartad grupp  våren 2025
En helt nystartad grupp för våra nya cyklister. Här tränar man på att hantera cykeln, stå upp och cykla och framförallt ha kul! Åldern ligger på ca 6-8 år. Vårdnadshavare får självklart springa med och stötta sina barn som behöver det! Här kan man låna cykel på träning.
Tid: Måndagar 17.30-18.30

### Grupp Blå (tidigare Knattegruppen)
Gruppen får de allra yngsta cyklisterna med ålder på ca 4 till 6 år. Här är det ganska fri cykling med fokus på att lära känna cykel och säkert kunna ta sig runt banan.  Vårdnandshavare är välkomna att springa med barnen på banan och hjälpa till. Har man cyklat sedan tidigare terminer så förväntas man ha egen utrustning.
 
Tid: Tisdagar 17:30 - 18:30  

### Grupp Gul (Tidigare Nybörjargruppen)
Även här ligger fokus på att lära känna cykeln och kunna  ta sig runt banan, dock med lite mer fart än de yngre grupperna och viss teknikträning som tex pumpning, starter och kurvtagning.  Ålder ca 8-10 år. Har man cyklat sedan tidigare terminer så förväntas man ha egen utrustning.

Tid: Onsdag 17:30 - 18:30

### Grupp Grön (Tidigare Fortsättningsgruppen)
Här tränar de som har tagit steget vidare från de yngre grupperna. Lite mer rutinerade cyklister som är redo för mer avancerad träning. 
Här förväntas alla cyklister ha egen cykel och utrustning.

Tid: Torsdag 18.30-19.45

### Grupp Vit (Tidigare Tävlingsgruppen)
Här cyklar de barn och ungdomar som kört några år. Fokus ligger mer på att kunna köra snabbare, träning inför tävling och teknikträning på tex wheelies, hopp, pumpning och starter. De som tränar här förväntas ha egen cykel och utrustning.  

Tid: Måndagar 18.30 - 19.30 & Onsdagar 18:30 - 20.00

### Tjejgruppen
Det är på tok för få tjejer som hittat till vår underbara sport så det tänkte vi försöka ändra på med en dedikerad tjejgrupp där alla tjejer är välkomna! Ett begränsat antal lånecyklar / utrustning finns att låna (men då det är begränsat kan det bli att turas om vid högt tryck)  

Tid: Torsdag 17:30 - 18:30

### 13+
Ungdomsträning för de över 13. Högre tävlings-inriktat tempo inklusive fys-träning. De som tränar här förväntas ha egen cykel och utrustning.  

Tid: Tisdagar 18:30 - 19:30  

### Cruiserträning
Spontan-träning där vuxna är välkomna. Såklart är även barnen till tränande föräldrar välkomna.  

Tid: Måndagar 19:30 - 20:30  

### Lördagar
På lördagförmiddagarna under sommartid är det ofta spontan "fri träning" mellan 10:00 - 12:00 för medlemmar med egen utrustning. Håll koll i medlemsgruppen för att se när det blir av.

## Syskonförtur
Vi vet hur struligt det kan vara att få till vardagspusslet så vi försöker ordna med syskonförtur vad gäller gruppindelning, men det är såklart i mån av plats och åldersskillnad på syskonen.

## Låna utrustning
Vi har ett begränsat antal lånecyklar och lånehjälmar. Låneutrustning är till för de som är nya i sporten. Har man kört sedan tidigare säsong/termin så förväntas man skaffa egen utrustning om man vill fortsätta. Om lånecyklarna inte räcker till under en träning så turas man om, så alla har möjlighet att cykla.

Mer info om vart man kan hitta cykel [hittar du här](/faq#utrustning).

## Regler
För att undvika olyckor på banan har vi några enkla regler som skall följas när du cyklar på banan:
1. Cyklisten skall ha fullface-hjälm, långärmad tröja, byxor och handskar
2. Cyklande barn måste alltid ha en vårdnadshavare på plats under träningen i händelse av vurpor och skador.
3. Alla måste cykla åt samma håll (från start till mål) om inte tränaren uttryckligen sagt annat.
4. Stanna inte mitt i banan utan gå i så fall åt sidan.
5. Om någon ramlat i banan sakta ned och kolla läget.  

## Avgifter
### Medlemsavgift 2025
Medlem / per kalenderår: 100,00
 	 
### Träningsavgift 2025	 
För de grupper som tränar en gång per vecka: 
Per kalenderår: 1200,00  
Per kalenderhalvår: 700,00  

För de grupper som tränar två gånger per vecka eller mer:
Per kalenderår: 1600kr
Per kalenderhalvår: 900kr

### Postgiro / swish
Pg-konto: 749019-6  
Swish: 123 105 94 27  

Markera betalningen med avgifts-typ samt cyklistens fullständiga personnummer och namn.  

