---
templateKey: standard-page
path: /traning
title: Träning
description: Malmö BMX Racing - Träning
topImage: image3
---

## Börja träna
### Hur går anmälning till?
Nu är anmälan till vårterminen 2023 äntligen öppen!
Vi satsar på att börja köra vecka 10 (6-9:e Mars) om inte vädret ställer till det för oss (håll utkik här för uppdaterad info).
Vi kör ingen prova på den här säsongen utan de första tre gångerna man tränar ses som en pröva-på-period.
Det brukar vara mest tryck på nybörjargruppen och blir det för många anmälda kan det i värsta fall hända att vi får använda oss av en väntelista. Så har du yngre barn (ca 7år och yngre) så anmäl dig gärna till knatte-gruppen där det finns fler lediga platser än nybörjargruppen. Vi har också en dedikerat tjejgrupp som gärna får fler åkare (oavsett ålder och tidigare cykel-vana).
Är ni några föräldrar som är sugna på att hålla i en grupp själva? Isåfall hjälper vi gärna er att komma igång med en till nybörjargrupp och avlastar på så sätt nuvarande nybörjargrupp! Inga förkunskaper krävs och de som nu är tränare i grupperna är också föräldrar till cyklande barn. Hör av er nedan i kommentarerna isåfall så kan vi prata mer!

Anmälan hittar ni här.
https://forms.gle/TBQX7uzxwqzyPCtUA

### Har ni prova på?
Vi har inga dedikerade prova-på tillfällen utan såg de första tre träningstillfällena som prova på. 

### När börjar träningen?
Vi satsar på träningsstart vecka 10 men håll utkik på vår [facebooksida](https://www.facebook.com/groups/malmobmx) då marsvädret kan vara lite lurigt!

## Våra grupper
![vattenspridare](/img/vattenspridare.jpg#right)
Grupper för VT 2023:

### Knattegruppen
Gruppen får de allra yngsta cyklisterna med ålder någonstans mellan 4 och 7 år. Här är det ganska fri cykling med fokus på att lära känna cykel och säkert kunna ta sig runt banan.  Föräldrar är välkomna att springa med barnen på banan och hjälpa till. Ett begränsat antal lånecyklar / utrustning finns att låna (men då det är begränsat kan det bli att turas om vid högt tryck)  
Tid: Tisdagar 17:30 - 18:30  

### Nybörjargruppen
Även här ligger fokus på att lära känna cykeln och kunna  ta sig runt banan, dock med lite mer fart än knattarna och viss teknikträning som tex pumpning, starter och kurvtagning.  Lämplig ålder 7år och uppåt och inga förkunskaper krävs. Ett begränsat antal lånecyklar / utrustning finns att låna (men då det är begränsat kan det bli att turas om vid högt tryck)  
Tid: Torsdag 18:30 - 19:30  

### Tävlingsgruppen
Här cyklar de barn och ungdomar som kört tidigare och vill ha lite högre tempo än nybörjargruppen. Fokus ligger mer på att kunna köra snabbare, träning inför tävling och teknikträning på tex wheelies, hopp, pumpning och starter. De som tränar här förväntas ha egen cykel och utrustning.  
Tid: Måndagar & Onsdagar 18:00 - 19:00

### Tjejgruppen
Det är på tok för få tjejer som hittat till vår underbara sport så det tänkte vi försöka ändra på med en dedikerad tjejgrupp där alla tjejer är välkomna! Ett begränsat antal lånecyklar / utrustning finns att låna (men då det är begränsat kan det bli att turas om vid högt tryck)  
Tid: Torsdag 17:30 - 18:30

### 13+
Ungdomsträning för de över 13. Högre tävlings-inriktat tempo inklusive fys-träning. De som tränar här förväntas ha egen cykel och utrustning.  
Tid: Tisdagar 19:00 - 20:00  

### Cruiserträning
Spontan-träning där vuxna är välkomna. Såklart är även barnen till tränande föräldrar välkomna.  
Tid: Måndagar 19:00 - 20:00  

### Lördagar
På lördagförmiddagarna är det ofta spontan "fri träning" mellan 10:00 - 12:00 för medlemmar med egen utrustning. Håll koll i medlemsgruppen för att se när det blir av.

## Syskonförtur
Vi vet hur struligt det kan vara att få till vardagspusslet så vi försöker ordna med syskonförtur vad gäller gruppindelning.

## Låna utrustning
Vi har ett begränsat antal lånecyklar och lånehjälmar. Dessa används framförallt av nya cyklister och är det många som vill låna kan det bli att turas om. De cyklister som sen fortsätter cykla brukar skaffa egen cykel och hjälm. Mer info om vart man kan hitta cykel [hittar du här](/faq#utrustning).

## Regler
För att undvika olyckor på banan har vi några enkla regler som skall följas när du cyklar på banan:
1. Cyklisten skall ha fullface-hjälm, långärmad tröja, byxor och handskar
2. Cyklande barn måste alltid ha en målsman på plats under träningen.
3. Alla måste cykla åt samma håll (från start till mål) om inte tränaren uttryckligen sagt annat.
4. Stanna inte mitt i banan utan gå i så fall åt sidan.
5. Om någon ramlat i banan sakta ned och kolla läget.  

## Avgifter
### Medlemsavgift 2023
Medlem / per kalenderår: 100,00
 	 
### Träningsavgift 2023	 
Per kalenderår: 1200,00  
Per kalenderhalvår: 700,00  

### Postgiro / swish
Pg-konto: 749019-6  
Swish: 123 105 94 27  

Markera betalningen med avgifts-typ samt åkarens personnr  

## Starta upp en ny grupp?
![freddy](/img/freddy.jpg#left)
Alla våra tränare är engagerade föräldrar som själva har barn i gruppen de tränar. Har du barn som är sugna på att cykla och där du själv är nyfiken (tilsammans med andra föräldrar) att starta upp en egen grupp?  

Hör isåfall av dig till oss på vår [facebook-sida](https://www.facebook.com/groups/malmobmx) så kan vi snacka ihop oss! Du behöver ingen större förkunskap och du kommer få många glada leenden tillbaka! Vi kommer såklart även se till att någon av nuvarande tränare kommer vara med i början och visa hur allt fungerar samt ge lite tips!  
  
  
  
